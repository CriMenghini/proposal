# La viabilità nei comuni italiani
## Analisi della differenza percentuale tra spesa storica e fabbisogno

Quante volte il numero di buche incontrate su una strada viene utilizzato come indicatore per valutare l'operato di un sindaco? Sicuramente, il mantenimento della città assicurando ai cittadini delle infrastrutture funzionali e funzionanti, strade non dissestate richiede un impegno economico non banale.
Tra le voci di bilancio di un comune italiano rientra quella di viabilità. Questa voce comprende, non solo i costi dell'asfalto per ricoprire le buche sulle strade, bensì anche tutti i costi relativi agli interventi infrastrutturali necessari per migliorare la mobilità urbana.
In questo approfondimento poniamo l'attenzione su un indicatore fornito dai dati OpenCivitas: la differenza percentuale tra spesa storica e fabbisogni standard rispetto ai fabbisogni dei comuni italiani, con riferimento alla spesa ed al fabbisogno relativi alla viabilità. 

La variabile è confrontata con:

* La differenza percentuale tra servizi offerti/storici e servizi standard.
* Il reddito medio registrato nel comuni.


Lo scopo di questi confronti è verificare la presenza di caratteristiche simili tra comuni appartenenti a diverse fasce di differenza spesa fabbisogni.


In particolare, le fasce vengono definite come segue:

* __Fascia 2__: La differenza percentuale è maggiore di 100, il che descrive che la spesa è almeno due volte i fabbisogni del comune.

* __Fascia 1__: La differenza percentuale è compresa tra 15 e 100, quindi la spesa non più di due volte più grande dei fabbisogni.

* __Fascia 0__: La differenza percentuale è compresa tra -15 e 15, quindi la spesa è di poco più grande o più piccola dei fabbisogni standard, definiamo questa fascia come fascia di *"equilibrio"* tra spesa e fabbisogno.

* __Fascia -1__: La differenza percentuale è compresa tra -15 e -50, quindi i fabbisogni sono tra una e due volte più grande della spesa.

* __Fascia -2__: La differenza percentuale è compresa tra -15 e -100, il che descrive che i fabbisogni sono almeno due volte la spesa del comune.


In generale, quando la voce spesa eccede quella dei fabbisogni, possiamo ipotizzare la presenza di sprechi. Al contrario, quando i fabbisogni eccedono la spesa, dove sono finiti i soldi che avrebbero essere stati utilizzati per soddisfare il fabbisogno del comune in termini di viabilità?

